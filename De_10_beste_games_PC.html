<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1.0">
	<title>Top 10 Games voor PC</title>
	<link rel="stylesheet" type="text/css" href="style.css">
</head>
<body>
		<a class="add_left" href="https://www.scouting.nl/">
			<img class="add_left" src="Laat_je_uitdagen.jpg">
		</a>
		<a class="add_right" href="https://www.betfair.com/nl">
			<img class="add_right" src="Reclame.gif">
		</a>
	<div class="Inhoud">
		<div class="Title_Homepage">
			<a class="Q-News_Title" href="index.html"><h1>Q-News</h1></a>
		</div>
		<div class="links">
			<ul class="links">
				<li><a class="Wat_is_Scouting" href="Wat_is_Scouting.html">Wat is Scouting?</a></li>
				<li><a class="De_10_beste_games_voor_PC" href="De_10_beste_games_PC.html">De 10 beste games PC</a></li>
				<li><a class="Schiphol_bestaat_100_jaar" href="Schiphol_bestaat_100_jaar.html">Schiphol bestaat 100 jaar</a></li>
				<li><a class="Wat_is_echte_vriendschap?" href="Wat_is_echte_vriendschap.html">Wat is echte vriendschap?</a></li>
			</ul>
		</div>
		<div class="Tekst_Homepage">
			<h1>De 10 beste games voor de pc</h1>
			<div class="Tekst_Games">
				<h2>Grand Theft Auto 5</h2>
					<img class="Img_Games" src="GTA_5.jpg" alt="GTA_5">
				<p class="De_10_beste_games">Grand Theft Auto 5 was op de Xbox 360 en PlayStation 3 al een spectaculair goede game, maar op de nieuwe generatie consoles komt ie nog vele malen beter tot zijn recht. Het op Los Angeles gebaseerde Los Santos barst van de details die zo uit het echte Californië gegrepen lijken te zijn. Helemaal wanneer je in de geheel nieuwe first-person modus speelt valt de levensechtheid van de wereld des te meer op. Door je als de drie verschillende speelbare hoofdpersonages te laten spelen krijg je bovendien steeds een andere kant te zien van het criminele circuit in Los Santos.

				Van de boeven en oplichters stikt het namelijk in de wereld van GTA. Die wereld wordt nog een stukje crimineler in GTA Online. Het multiplayer gedeelte van GTA 5 laat spelers samen of tegen elkaar deathmatches uitvechten, racen of gewoon chillen in hun huis. Met tal van verschillende opties en mogelijkheden brengt het inmiddels prima werkende online gedeelte nog meer typisch GTA vermaak met zich mee.</p>
				<h2>Undertale</h2>
					<img class="Img_Games" src="Undertale.jpg" alt="Undertale">
				<p class="De_10_beste_games">In de indie-rpg Undertale nemen spelers de rol op zich van een menselijk kind die zich een weg moet banen door de plaats Underground. Dit is een grote afgelegen locatie onder de aarde waarin de inwoners, “monsters”, een intelligente groep vormen die niet meer welkom zijn op aarde na een oorlog. Spelers krijgen in het spel de vrije keuze of zij vrienden worden met deze intelligente wezens, of ze ze juist vermoorden. Deze beslissingen hebben directe invloed op het spel en zorgen ervoor dat zowel de dialogen als het verhaal mee veranderen met de keuzes. Undertale bestaat uit een interessante verhaallijn en personages die worden verstrekt met een erg sterk vechtsysteem. Bestaande uit klassieke rpg-elementen, puzzels en eindbazen die verslagen moeten worden is Undertale een exclusieve pc en Mac-titel die spelers lang bijblijft.</p>
				<h2>The Witcher 3: Wild Hunt</h2>
					<img class="Img_Games" src="The_Witcher_3.jpg" alt="The Witcher 3: Wild Hunt">
				<p class="De_10_beste_games">The Witcher 3: Wild Hunt is een van de meest succesvolle actie rpg-titels van 2015. Het spel verkocht meer dan 6 miljoen uitgaves van het spel binnen zes weken en is een toegankelijke titel omdat de game beschikbaar is voor pc, PlayStation 4 en Xbox One. In the Witcher 3: Wild Hunt kruip je in de huid van hoofdpersoon Geralt of Rivia, een Witcher die een lange reis aflegt door de Northern Kingdoms om zijn geliefde Yennefer of Vengerberg te vinden.

				In het spel gebruiken spelers zwaarden en magie tegen de vijand en spelen zij allerlei zij- en hoofdmissies om het spel te kunnen voltooien. Het spel heeft daarnaast uitbreidingen met de naam Hearts of Stone en Blood and Wine – deze laatste verschijnt begin 2016 -, die nieuwe content en volledig nieuwe verhaallijnen toevoegt. Hiermee is The Witcher 3: Wild Hunt een van de meest interessante en geliefde titels van 2015 en een game die absoluut niet mag ontbreken in je spelcollectie. Wild Hunt bevat een verbeterd vechtsysteem en is maar liefst dertig keer groter dan de vorige Witcher-games in de serie, gebaseerd op de boeken van Andrzej Sapkowski.</p>
				<h2>Metal Gear Solid 5: The Phantom Pain</h2>
					<img class="Img_Games" src="Metal_Gear_Solid_5.jpg" alt="Metal Gear Solid 5: The Phantom Pain">
				<p class="De_10_beste_games">Het nieuwste deel in de Metal Gear-reeks was een van de meest geanticipeerde titels van het najaar en neemt spelers mee naar Afghanistan voor een intens nieuw avontuur. “Venom” Snake is gezind op wraak en gaat achter de mensen aan die hem aan het eind van Ground Zeroes om wilde leggen. Spelers komen terecht in een compleet nieuwe verhaallijn waarbij er geslopen en gemoord moet worden en waarin zij eigen keuzes mogen maken om het spel op verschillende manieren te voltooien. Onderweg worden zij geconfronteerd met intrigerende complottheorieën, realistische controversiële thema’s en typische elementen waarmee maker Hideo Kojima zijn stempel op zijn laatste Metal Gear Solid-titel drukt.

				Het ontmoeten van de verschillende interessante personages, de vrijheid in speelstijl, vloeiende besturing en de grote hoeveelheid te ontdekken locaties zorgen voor een spelbeleving waar menig gamer onder de indruk van kan zijn. Het spel werd beloond met een gemiddelde score van 93 op Metacritic en ook wij waren onder de indruk. Recensent Sander van Dalsum was zo gecharmeerd van Metal Gear Solid 5: The Phantom Pain, dat hij het spel met een 9,5 waardeerde. “De mogelijkheden zijn oneindig en er is geen betere manier om een saga af te sluiten. Het is een monument binnen de serie, maar ook voor het genre in het algemeen.”</p>
				<h2>Pillars of Eternity</h2>
					<img class="Img_Games" src="Pillars_of_Eternity.jpg" alt="Pillars of Eternity">
				<p class="De_10_beste_games">De game Pillars of Eternity neemt je mee naar de fantasiewereld van Eora, die zich voornamelijk bevindt in Dyrwood. In Dyrwood worden kinderen geboren die mensen ‘hollowborn’ noemen: ze worden geboren zonder ziel. De hoofdpersoon krijgt, door middel van een bovennatuurlijke gebeurtenis, krachten om mensen hun vorige leven en zielen te zien en mag zichzelf hierdoor een Watcher noemen. Het is aan jou om het probleem van de ‘hollowborn’-kinderen op te lossen.

				Pillars of Eternity is onder andere een spirituele opvolger van de populaire serie Baldur’s Gate uit 1998. Het spel bestaat uit een wereld waar spelers niet meer uit willen en wordt versterkt door een ijzersterke verhaallijn. Het vechtsysteem bestaat uit een real-time-with-pause tactische gameplay, waardoor spelers genoodzaakt zijn na te denken over de keuzes in gevechten. Met verschillende personageklassen en een gamestijl die doet denken aan Dungeons & Dragons is Pillars of Eternity een pc-titel om een eeuwigheid te onthouden.</p>
				<h2>StarCraft 2: Legacy of the Void</h2>
					<img class="Img_Games" src="StarCraft_2.jpg" alt="StarCraft 2: Legacy of the Void">
				<p class="De_10_beste_games">In StarCraft 2: Legacy of the Void komt een trilogie ten einde. De hierarch Artanis staat centraal in Legacy of the Void, in zijn missie om zijn thuiswereld Aiur te redden van de genadeloze Zerg en neemt hij het op tegen Amon. De campagnemissies in het spel zijn intens en van hoog niveau, wat ervoor zorgt dat je een singleplayermodus van ruim twintig uur speelt. De nieuwe missies zijn een welkome aanwinst voor de laatste titel in de serie.

				De game bevat daarnaast een nieuwe multiplayer waarin nieuwe maps en eenheden centraal staan. Onder andere de Terran Cyclone en de Protoss Adept eenheden zorgen voor nieuwe tactieken in het spel. Is competitieve multiplayer niet jouw ding, dan kun je altijd nog kiezen voor de co-op modus waarin je kiest uit zes commandanten om missies te voltooien. Wilbert Meetsma beoordeelde StarCraft 2: Legacy of the Void met een 8 en schreef het volgende: “Legacy of the Void vliegt uit de bocht met het verhaal door de ongeïnspireerde personages en de teleurstellende neiging naar fantasy, maar dat neemt niet weg dat de campagne bestaat uit uren aan zorgvuldig ontworpen missies, versterkt door een vlekkeloze presentatie en uitstekende diversiteit.”</p>
				<h2>Kerbal Space Program</h2>
					<img class="Img_Games" src="Kerbal_Space_Program.jpg" alt="Kerbal Space Program">
				<p class="De_10_beste_games">In Kerbal Space Program worden jouw bouw skills op de proef gesteld. In het spel is het namelijk aan jou om een ruimteschip in elkaar te zetten, te programmeren en uiteindelijk de lucht in te sturen met de bemanning – de Kerbals - en al. Deze kleine groene wezentjes gebruiken hun Kerbal Space Center om de meest veelzijdige ruimteschepen in elkaar te zetten op basis van bijvoorbeeld raketten. Het is hierbij belangrijk om deze ruimteschepen zo goed mogelijk in elkaar te zetten, omdat ze onderweg naar de ruimte uit elkaar kunnen vallen of bijvoorbeeld niet genoeg elektriciteit bij zich hebben om het gewenste doel te behalen. Faal je, dan stort jouw prachtige ruimteschip binnen de kortste keren weer terug naar de aarde.

				Het spel heeft drie verschillende gamemodi, namelijk sandbox, science en career mode. In de eerste zijn spelers vrij elke missie te proberen (en eventueel te falen) zonder consequenties. In de Science-modus zijn de te gebruiken onderdelen gelimiteerd en kunnen worden vrijgespeeld in het Research en Development-gebouw. De laatste Career-modus is een uitbreiding van de Science-modus en hierin zijn spelers verplicht geld in te zamelen om nieuwe onderdelen te kunnen gebruiken. De reputatie van de speler bepaalt hierbij hoeveel contracten en worden afgesloten. Mede door deze modi en de leuke speelstijl is Kerbal Space Program een spel voor elke gamer.</p>
				<h2>Prison Architect</h2>
					<img class="Img_Games" src="Prison_Architect.jpg" alt="Prison Architect">
				<p class="De_10_beste_games">In de 2D-constructie en simulatiegame Prison Architect ben jij in controle over het bouwen en het beheren van een gevangenis. Spelers moeten het hele gebouw in elkaar zetten, compleet met de nodige faciliteiten en er daarnaast voor zorgen dat er genoeg medewerkers zijn om de gevangenen bijvoorbeeld in toom te houden. Daarnaast zijn spelers ook verantwoordelijk voor het financiële aspect van het spel en voor het tegengaan van herhaalde criminele activiteiten. Dit wordt bijvoorbeeld gedaan door het houden van workshops voor de gevangenen.

				Door meer medewerkers en dingen toe te voegen in het spel, worden nieuwe onderdelen van het spel beschikbaar. Het is belangrijk om de gevangenen tevreden te houden, omdat zij er ook voor kunnen kiezen om te ontsnappen middels het bouwen van verschillende tunnels - denk The Shawshank Redemption - en dat mag natuurlijk niet. Jouw expertise en overmacht zijn dus een vereiste om de gevangenis succesvol te maken.</p>
				<h2>Her Story</h2>
					<img class="Img_Games" src="Her_Story.jpg" alt="Her Story">
				<p class="De_10_beste_games">In het interactieve spel Her Story wordt de speler getrakteerd op een aantal politie interviews uit 1994. Hoofdrolspeelster Hannah Smith beantwoordt vragen op camera over de verdwijning van haar man, Simon. Spelers moeten zich een weg banen door de verschillende videobanden met interviews om antwoorden te verzamelen. Sommige videobanden kunnen alleen gevonden worden wanneer spelers specifieke termen gebruiken om de database te doorzoeken.

				Het verhaal in Her Story wordt gedurende het verloop van het spel duidelijker, door de database te doorzoeken middels de oude computer die spelers tot hun beschikking hebben. Her Story vormt daarmee een game waarin de speler een interessante en intense detective-rol op zich neemt en waarbij een ingewikkeld verhaal langzaam maar zeker tot stand komt. Voor iedereen die graag naar antwoorden zoekt en geen enkel detail achterwege laat is Her Story een verhaal om je in te verliezen.</p>
				<h2>Fallout 4</h2>
					<img class="Img_Games" src="Fallout_4.jpg" alt="Fallout 4">
				<p class="De_10_beste_games">200 jaar na een gigantische nucleaire inslag stap jij, de speler, uit Vault 111 en is de wereld gereduceerd tot een locatie waar gevaar om elke hoek schuilt. In het spel maak je gebruik van alles – maar dan ook werkelijk alles – om je heen en vecht je je een weg door de verscheidene locaties die gevuld zijn met huurlingen en andere vijanden die je liever niet tegenkomt. Zoals in andere Fallout-titels staat ontdekking centraal en valt er genoeg te beleven in The Wasteland.

				Spelers kunnen nieuwe skills ontwikkelen en het spel heeft meer wapens dan elk van de voorgaande delen in de serie. Met een nieuw crafting-systeem kunnen de wapens worden aangepast en om dit te kunnen doen moeten allerlei voorwerpen worden verzameld. Hierdoor reis je het spel door met een gigantisch scala aan voorwerpen. Ook het bouwen van een nederzetting staat in Fallout 4 op de planning. Samen met trouwe viervoeter Dogmeat is Fallout 4 een game om grondig te doorzoeken en ontdekken. Sam Beesems schreef het volgende: “Fallout 4 is niet zomaar een sandboxgame, het is de hele speeltuin. Een rijk gevulde en vreemde wereld is het decor voor een avontuur dat je van de ene rariteit in de andere gooit.” Hij waardeerde de game met een 8,5.</p>
			</div>
		</div>
	</div>
	<div class="ad_bottom">
		<a class="add_bottom" href="https://www.g2a.com/">
			<img class="add_bottom" src="Bottom_G2A.png">
		</a>
	</div>
</body>
</html>